{"name":"d'Heerlijkheid","tagline":"Onafhankelijke biologische proefboerderij","body":"\r\n> Boerderij d'Heerlijkheid onderzoekt of het mogelijk is om op kleine schaal een gesloten ecologisch tuinbouwbedrijf uit te bouwen. Een gesloten bedrijf brengt geen vreemde middelen binnen, dat wil zeggen: geen meststoffen van andere bedrijven,(mest, compost) maar ook geen dierenvoeder, potgrond... Er wordt gezocht naar de haalbare verhouding tussen ecologie (duurzaam t.o.v. roofbouw) en economie (voorziening van voedsel, rendabiliteit). \r\n\r\n# Basisprincipes\r\nTijdens het project zal hoofdzakelijk verse groenten en klein fruit gekweekt worden. Voor de teelt zijn een aantal basisprincipes opgesteld, namelijk:\r\n\r\n- Er wordt voldaan aan de regels opgesteld door de Europese Unie EC 834/2007 (Biologische landbouw)\r\n- Geen (onnatuurlijke) inbreng van dierlijke mest.\r\n- Ruime teeltrotatie en intensieve groenbemesting\r\n- Bodembescherming en directe hummusvorming door mulchin\r\n- Ondersteuning van insecten / Uitbouw biodiversiteit\r\n\r\n# Onderzoekspunten\r\n- Maaimeststoffen\r\n- Mulching\r\n- Combinatieteelten met gewassen binnen de zelfde plantkundige familie\r\n- Functionele combinatieteelten met kruiden (onderdrukking van plagen en ziektes)\r\n- Onderzaai\r\n- Mobiele kippenren (controle bodeminsecten, bodemstructuur, directe bemesting)\r\n- Uitbouw diversiteit bodemleven / insecten / klein wild.\r\n- Alternatieve bodembewerking: hugelkultur, NKG\r\n- Intensief composteren / Behandeling met compostextracten\r\n- Waterhuishouding opvang regenwater in tonnen en swales.\r\n\r\n# Financiering\r\nHet project zal zijn werkingsgeld halen uit enerzijds kleine leningen en anderzijds de verkoop van geteelde gewassen. Er zullen geen subsidies aangevraagd worden. Het project moet financieel zelfstandig kunnen werken.\r\n\r\n# Uitzonderingen\r\nDe eerste jaren zal er natuurlijk wel een uitzondering gemaakt worden wat betreft potgrond en zaden: potgrond en zaden van gecertificeerde oorsprong zullen aangekocht worden tot er zelf aan voldoende kwantiteit/kwaliteit kan voorzien worden.\r\n\r\n# Communicatie\r\nDe onderzoeksresultaten worden jaarlijks gerapporteerd. Via website/sociale media wordt er vaker gecommuniceerd.\r\nVoor deze publicaties wordt er geen bijdrage gevraagd.\r\n","google":"","note":"Don't delete this file! It's used internally to help with page regeneration."}